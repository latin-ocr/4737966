-7-

magnas illi attulit divitias praetereaque in negotiis maximis
gerendis erat ei magni momenti, etsi hoc non diu, quia bellum
civile nonnullis annis post excitatum in duas eos distraxit partes.
Ceterum quomodo Balbus tum sit appellatus, incertum est. Recte
enim Iullienus (p. 45): „Si morem a maioribus traditum secutus
est Balbus, iam vocatus est M. Pompeius Cornelianus Balbus.
Sed constat in ea re tum paulum variatum fuisse. Itaque cum
nullae tabularum publicarum reliquiae testentur, quae sibi nomina
assumpserit Balbus, haec in medio relinquam“. Ego vero credo,
Balbum etiam postea L. Cornelium Balbum appellatum esse.
Id enim, quod Manutius affert (Arg. in or. Balb.. · „Idem Balbus,
cum adoptatus esset a Theophane Mytilenaeo, Pompei liberto,
Theophanis cognomen accepit‘ ‘) fultum est testimonio quodam,
quod de Balbino imperatorel) legitur apud scriptores historiae
Augustae XXI, 7, 3: familiae vetustissimae, ut ipse dicebat,
a Balbo Cornelio Tbeophane originem ducens, qui per Cn. Pom-
peium civitatem meruerat, cum esset suae patriae nobilissimus.
Sed praeter hoc testimonium alia, quae pro documentis ad-
hiberi possunt eum Theophanem appellatum esse, e. g. tituli,
praesto non sunt. Attamen fortasse quispiam dicat testimonium
historiae Aug-ustae recto talo stare; cf. Hocheum p. 6, qui putat
re vera gentem Balbini ex ea adoptione deducendam esse Balbum-
que cognomen Theophanis accepisse, quae res bello civili confecto
neglecta sit. Opinionem imperatoris igitur rectam fuisse (cf.
Iullien. p. 151)²). Mea autem sententia huic opinioni
obstare videtur titulus quidam, de quo infra planius loquar;
exstat CIL X, 3854 ; ibi legimus civitatem Capuensem datam
esse L. Cornelio L. filio Balbo cos. Atque ego credam, si Balbus
re vera Theophanes appellatus esset, minime illud cognomen,
etsi post bellum civile ab eo non iam usurpatum esset, in hoc
publico titulo defuturum fuisse. Sed res est incerta.

Pompeius, ,qui quanto usui Balbus esset futurus non ignora-
bat, eum multis donis donabat, quae Balbi invidiam inter nobiles
exortam vel augebant. Ipsum vero illa invidia non offendebat,
qui, cum omnia invidiosa neglegeret, sua magnificentissime

 

²) R. Ε. 111², 1258 s. v. Caeli 20.

¹) Vir doctus Carolus Heiter in dissertatione sua, quae inscribitur

„De patriciis gentibus, quae imperi Romani saeculis Ι. 11. ΠΙ fuerint“
(Berol. 1909) putat illa a Balbino ficta esse.

