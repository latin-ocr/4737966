-16.-

ipsis Ciceronis verbis indignationis plenis (ad Att. X, 11, 4 -
d. 4 mai. 49),: etiamne Balbus in senatum venire cogitet 2¹)
Vir doctissimus Ο. Ε. Schmidt in libri sui, qui inscribitur- „Der
Briefweehsel des M. Tullius Cicero“‚ p. 177, cum ea ex irrisione
quadam orta esse putet irata, eum senatorem fuisse censet.
Atque ea, quae vir doctus proposuit „etiamne (minor) Balbus in
senatum venire oogitat“, refellenda sunt; nam Balbus ille minor
tunc magis erat iuvenis, quam ut Caesar in animo haberet eum
senatorem facere (cf. Groagium R. E. IV, 1269, ²⁹³³).

Romae tunc clandestinum bellum omnium saeviebat contra
omnes. Pompeius omnes Caesaris adversarios ab hominibus sibi
deditis, imprimis a Metello Scipione socero suo, impellendos
faciebat, ut iHum e provincia revocarent, qua re omnium, quorum
tum florebat auctoritas, tantopere perturbabantur animi, ut
Balbo quantopere poterat opera danda esset, ut sedaret tumul-
tum videreturque ipse neutris partibus addictus inter-nuntiusque
probus et integer. Cuius quantopere etiam tum floruerit auctoritas,
vel ex his tribus rebus intellegitur,una quod querebatur Scipionem
senatui proximi anni Kal. Martiis de nulla re nisi de Gallia utraque
consulendum esse tulisse²)‚ altera quod anno 50 nobilibus, ut
M. Tullio supplicationem concederent, persuadebat, tertia quod
Curionem tribunum plebis impellebat, ne diutius illi rogationi,
quam modo commemoravimus, repugnaret3). Eodem tempore
Balbum Ciceroni in rebus pecuniariis adfuisse, qui angustiis
oppressus ab illo mutuam sumpsit pecuniam, concludi posse
videtur; nam M. Tullius verebatur, ne quando in senatu Balbus
hanc a se repeteret pecuniam, qui locus⁴) iterum pro argumento
haberi potest Balbum quamquam non senatorem tamen curiae
interfuisse; fortasse prope a porta sedebat ita, ut exeuntem
Ciceronem statim posset alloqui.

Una cum Caesare Balbus Ciceronem maximis adibat blanditiis,
eo magis, quo citius ea tempora appropinquabant, quibus omnes
res in discrimine futuras esse putabant⁵); nullo autem modo Cicer0‚
qui tunc Roma aberat, commoveri potuit, ut eo reverteretur.

 

1) In editione Purseriana adnotatum est (IV. 190) „in senatum venire“
is „to become a senator“.

²) ad fam. VIII, 9, 5 (die 29. aug. 51): . . . . ipse tamen — referretur.
Contristavit haec —- questum esse cum Scipione.

³) ad fam. VIII, ll, 2: Balbi quoque — adduxit.

⁴) ad Att. VII, 3, 11 (iun. 50): Puto —iube sodes nummos curari. ,‚

⁸) v. s. ille mihi litteras — idem pro eo Balbus.

