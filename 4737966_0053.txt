..39—

homines, qui, cum Theophanis essent propinqui, nuptiis eius
etiam Balbi essent facti. Eorum igitur divitias L. Cornelius est
assecutus adoptione sua atque hereditate.

 

Caput Π.

De consuetudine civitatis.

Hoc capite mihi proposui, ut nonnulla disceptarem de con·
suetudine civitatis dandae, quae fuerit illis rei publicae tem-
poribus et quomodo civitas Romana mutari aut amissa potuerit
recuperari, quae deliberationes referri possunt ad orationem
Balbianam. Incipiendum autem nobis est ita, ut quaeramuS,
qualis fuerit status causae Balbianae.

Non dubitamus, quin habeamus constitutionem negotialeml).
De hac legimus in Ciceronis libro de inv. I, 11, 14: negotialis
[est], in qua, quid iuris ex civili more et aequitate sit, consideratur
et ΙΙ, 21, 62: Negotialis est, quae in ipso negotio iuris civilis
habet implicatam controversiam. Quaeritur, potueritne quis
ex civitate foederata in civitatem venire Romanam, nisi is populus
fundus factus esset (cf. Rohde p. 5s6). Accusator hoc negaverat,
etsi negare non potuit Pompeium civitate donasse Balbum, cum
graviora argumenta essent praesto quam ut hoc faceret (pro
B. VIII, 19). Omni modo studet imperatori clarissimo ob-
trectare. „Fecisse, quod eum facere non licuerit“ (pro B. III, 8);
demonstrare in animo habet Balbum non secundum leges et
consuetudinem civem Romanum esse factum.

Quae ille dixit, Cicero proscindere studet, ut est homo iuris
peritissimus, multis exemplis adhibitis, unaquaque civitatis con-
suetudine satis disceptata3 iam Pompeius, ,qui primus pro Balbo
locutus est, de iure, de exemplis, de foederibus, de aliis rebus
permulta dixerat (I, 2), ut causam Balbi iudicibus probaret. Non
satis perspici potest, quae deinde Crassus pro Balbo protulerim
Cicero de eis paululum cautius egit3 dixit nihil nisi eum causam
diligentissime explicasse.

Ex eis, quae sequentur, videbis, quomodo ex consuetudine
civitatis adversariae illae opiniones sint aut accipiendae aut
refellendae.

ι) Of. Rohde 154, 5. Cic. de inv. 11, 22, 65.

 

