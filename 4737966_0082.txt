-68-

5 323 5—8: Ignosco tibi, si neque Poenorum iura calles
<reliqueras enim civitatem tuam) neque nostras potuisti leges
inspicere3 ipsas enim te a cognitione sua iudicio publico reppu-
lerunt.

Similia: §25; lsqq. §333 15—17. §4o; 7—10. §fib
16—17.

6. ’Δποσιώπησις sive reticentia. (interruptio):

Quint. IX, 2, 54. Auct. IV, 30, 41. ,

§ 13 ; 1: Si scientem, — Ο nomen nostri imperi 1²)

§3-

Restat, ut quaeramus, cui generi dicendi oratio Balbiana
sit addicenda. De his generibus cf. Cic. or. 20—22. 81 sqq. Sunt
grande, medium, tenue. Ex secunda huius capitis paragrapho
satis apparuisse puto Ciceronem multa arte orationem compo·
suisse, verba disposuisse, tropos figurasque elegisse; vere se
praebuit eloquentem, qui in foro dixit, ut probaret, ut delectaret,
ut flecteret (Or. 21, 69). Subtilibus argumentis causam Balbi
fecit probandam, modice in auditorum animis exornata oratione
delectandis se gessit, vehementem in iudicum flectendis, qua re
effecit, ut Balbus absolveretur.

Vidimus Ciceronem minime abhorrere ab omnibus et verbo-
rum et sententiarum ornamentis, minime verecundum fuisse in
transferendis; saepe adhibuit ea, quae Cicero oratori tenui
fugienda esse dicit (or. ἐξ 84 sqq.). Lumina adsumpsit, quae
sunt vehementer inlustria. Rem publicam Carthaginiensium,
etsi non facit loquentem, tamen terra marique praepotentem
tamquam reginam appellat (pro B. § 34); mortuum Marium
excitat facitque dicentem (ς 47); multa acervatim frequentans
una complexus devicit e. g. §§ 55¹ 51, 64. Minime pepercit digni·
tatibus et amicitiis (cf. or. 26, 88), saepe praedicat Pompeium,
Crassum, Caesarem, clarissimos viros, Balbi amicissimum saepius
invehitur in adversarium et id vehementissime. Sed a Balbiana
abesse videmus ea, quae in illo oratore tenui dicit inesse, dico
facetias et dicacitatem; nam cum irrisione quadam verberat
adversarium, non possumus dicere eum adhibuisse facetias.

 

ι) De sententiarum clausulis orationis Balbianae cf. ea, quae
Zielinskius protulit in libro suo „Das Klauselgesetz in Ciceros Reden“
(Philol. Suppl. IX, 589 sqq); adhibe tabulam clausularum iudicandarum
causa a viro doctissimo additam.

