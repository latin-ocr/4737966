Caput I.
ne L. comen Balbi vita.

§ 1.

„Bewundert viel und viel gescholten —-“ hoc Goethianum
de Helena dictum quadrare mihi videtur etiam cum in multos
alios homines tum inter> Romanos in L. Cornelium Balbum,
Pompei Caesarisque amicum, quem Cicero oratione sua defendit.
Quam orationem, ut pertractandam mihi proponerem, iactum
est Eduardi Nordeni de Cicerone scholis, qui auditoribus suis,
ut hanc orationem doctorum virorum studiis minus frequentatam
adirent, suadere solebat. Quod amplexatus sum eo libentiae,
quo magis mihi iam diu ultima illa liberae Romanorum rei
publicae labefactatae ac defessae tempora cordi erant.

Atque est L. Cornelius Balbus non una ratione vir summi
momenti; non solum in rebus publicis clam palamque gerendis
sagacissimum se praebebat hominem - Ciceronem tantopere
aeris alieni laqueis irretivit, ut ille postremo tamquam piscis in
verriculo palpitaret, — sed etiam operam navabat litteris,
quarum verisimile est studium non solum in eo ipso, sed etiam
in tota eius gente floruissel). ’

Quaecunque de L. Cornelio Balbo novimus, paene omnia
cum e Ciceronis oratione pro illo habita tum e permultis epistulis
haurienda sunt, passim alii quoque scriptores adhibendi erant
(v. indicem). Monendum vero est inter epistulas Ciceronianae
nonnullas esse quas Balbus M. Tullio misit (Tyrrell 346, 354,
370 = ad Att. VIII, 15 A; IX, 7b; 13 A.); unam scripsit una
cum Oppio (Τ. 351 = A. IX, 7a); unam a Cicerone accepit (T.
347 = A. IX, 70). Ceterum non semper facile est ad diiudican-
dum, utrius Balbi, maioris an minoris, fiat in epistulis mentio,
cum saepius nihil nisi nomen Balbi sit commemoratum; tamen
de utro dicatur, videbis, si diligenter contemplatus eris cum
περίστασιν epistulae tum quo tempore scripta sit.

 

ι) Quamquam Hispani postea demum litteris valde excellebant;
cf. aliis praetermissis Senecam, Quintilianum, Martialem.

