-69-

Neque Ciceronem „modo pern-ingene, mode irrepere in
sensus, inserere novas opiniones, insitas evellere“ videmus.
Neque in eum adhibenda sunt ea, quae Cicero de oratore gravi
dixit or. 28, 99. . . . . hic autem copiosissimus, si nihil aliud
est, vix satis sanus videri solet. Qui enim nihil potest tranquille,
nihil leniter, nihil partite definite distincte facete dicere . . . .
furere apud sanos et quasi inter sobrios bacchari vinulentus videtur.
— Is, qui Balbianam attente perlegerit, concedet eam multa arte
compositam esse.

Quid autem Cicero de medio illo genere dicendi? Huic, ait,
omnia dicendi ornamenta conveniant (or. 26, 91). Multa horum
adducit or. ξ 92 sqq.; quae eadem invenimus in Balbiana; multa
habemus verborum lumina, multa sententiarum3 latae eruditae
disputationes ab eo explicantur et loci communes sine contentione
dicuntur. (Of. or. 27, 95.) Habemus quoddam etiam insigne
et florens orationis pictum et expolitum genus, in quo omnes
verborum, omnes sententiarum illigantur lepores (or. 27, 96).

Vidimus orationis huius genus esse spretum a subtilibus,
repulsum a gravibus. Ergo in mediocritate consedit, cui ora-
tionem pro L. Cornelio Balbo habitam ratione habita eorum
quae disputavimus omnium addicere non dubitamus.

Η

