-- 25-

Idem mea quidem sententia etiam Nonius Marcellus in
‘animo habuit, cum scripsit haec: -- idem ad Caesarem lib. III
(10): amici nonnulli a te contemni ac despici et pro nihilo haberi
senatum voluntl).

Quae tamen omnia nihil fuisse puto nisi invidiosam famam;
nam etsi Caesarem adulabatur, tamen, praesertim cum tot illis
temporibus eum persequerentur odio atque invidia homines,
callidior erat, quam ut talem in se admitteret invidiam, et Caesar,
quamvis multis in rebus amicorum suorum cederet consilio, homo
sui erat potentior, quam ut in rebus tractandis tale quid eis
concederet2). Accedit, quod de Balbo auctore -— et hac ipsa de
causa testes omnes producere volui — minime consentiunt veteres
auctores.

Ex idibus martiis anni 44, quo die C. Iulius Caesar coniuratorum
gladiis percussus ad statuam Pompei prostratus animam efflaverat,
turbulentissima tempora eis quoque, qui fuerant illius amicissimi,
periculosissima esse coeperant. Balbus Marco Antonio quidem
consuli rerum potito, cuius de consiliis iam antea ad Ciceronem
scripseram, omnino se nolebat applicare, quamquam universa
rerum omnium quasi fluctuatione valde cruciabatur. Cum hac
in re consentiret cum Hirtio, quocum illos per annos maxime
erat coniunctus⁴)‚ mihi non certum, ne verisimile quidem esse
videtur eum in illa contione, qua a. d. XVII. Kal. Apr., quibus
poenis ei qui Caesarem obtruncaverant essent afficiendi, Caesariani
deliberabant, cum contrariam haberet sententiam atque Hirtius,
qui una cum Antonio ut pax restitueretur optabat, suffragium
tulisse de pugna contra illos suscipienda, ut mors eius vindica-
retur et ei, qui cum Caesare coniuncti fuerant, tuti redderentur;
quod ita —— contra ac statuit Muenzerus (R. Ε. IV, 126634-12674),
cui ego me adiungo — factum esse putat Eduardus Schwartz
(Hermes 33, 1898, 184). Cui apud Nicolaum Damascenum (Exc.

 

¹) „De compendiosa doctrina“ (ed. Lindsay 1903 in aed. Teubn.)
lib. V. „De differentia similium significationmn.“ p. 702, 28-30 L. —
Cf. Iullienum p. 128 extr.

⁸) mamam-Groebe G. R. 11², 521, 21—25.

⁸) ad. Att. XII, 19, 2 (d. 14. mart. 45): De Antonio Balbus — per-
turbatum iri. ,

⁴) ad Att. XIV, 20, 4 (d. 11. mai. 44): Quod Hirtum per me — sed
vivit habitatque cum Balbo, qui item bene loquitur.; 21, 2 (d. ll. mai. 44):
Ad me autem — nihil sinceri.

3

