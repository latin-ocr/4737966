„2-

De sermone Balbi egit Hellmuthius in libri sui paginis 29—59.

Docet illurn non semper idem scribendi genus praebere ac
Ciceronem atque Caesarem. Ipsas vero Balbi in hac re rationes,
praesertim cum eius epistulas non habeamus nisi tres, certo
iudicare non possumne, quamquam, quae ratio inter Balbi et
Caesaris scribendi consilia intercedat, id scire res per se esset
summi momenti.

„Sed iam satis est philosophatum, nimis diu et longum
loquor“ — ad rem ipsam me converto.

§2-

Ut primum de nominibus pauca afferam, doctorum virorum
paene unumquemque alium in modum censuisse videmus de
cognomine Balbi. Ac primum quidem Hocheus secundum ea,
quae p. 2 adn. 2 affert, id fere sentire mihi videtur Balbum inde
esse dictum, quod, cum esset peregrinus, primo, etsi postea optime
assuerat Latine loqui, operam dare eum necesse erat, ut Latine
disceret, qua in re initio eum balbutisse probabile est. Nonnulli
alii a vocabulo Baal profecti dicunt eum peregrinum suum nomen
Balbo Romano nomini adaptassel) monentes de monte sito in
campo Carthaginiensium, quem Livius dicit incolas Balbum
vocasse (29, 31, 7), qua in appellatione insit eadem Punici nominis
accommodatio (Nauze Mem. de l’Ak. des Inscr. XIX, 1745, p. 330).
Sed mimine probandum hoc est3 nam apud Livium (Massinissa. . .
in montem — Balbum incolae vocant - perfugit) Balbum solum
exstat in deterioribus codicibus, e. g. in codice Spirensi S secunda
manu scriptum est. In codice P (Puteaneo saeculi V nunc Parisino
5730) exstat Bellum. Codicis P, qui est omnium longe optimus
(cf. Schanz VIII, 2, 1³. Teuffel-Kroll 124, 13. Luchs praef. vol. IV),
retinenda mihi esse videtur lectio, praesertim cum S recentior sit.
Sed tota haec ratio est nimis incerta. Habemus autem iam inde a
secundo a. Chr. n. saeculo etiam inter nobiliores Romanos com-
plures Balbos (cf. Thes. ling. Lat. II, 1693 sq), quorum cur nomen
ille, cum civis esset factus, adsciverit, tutius est nescire quam
hariolando divinare.

 

¹) Jullien p. 17: „Non dubium est igitur, quin illud. nomen Balbi
ex punica lingua sit ortum, qua utebantur Gaditani. Cuius priore in parte
deprehendere licet verbum Bal vel Baal, quod in nominibus eadem origine
ortis saepissime invenitur“ et adn. 4: „Cf. Hannibal, Adherbal, Hasdrubal“.

